
Mendele: Yiddish literature and language
______________________________________________________
Contents of Vol. 5.072
July 30, 1995

1) An interview with Josef Levinson (Andrew Cassel)

1)----------------------------------------------------
Date: Sat, 29 Jul 1995 23:35:54 -0400
From: cassel@libertynet.org
Subject: An interview with Josef Levinson

What follows are transcribed excerpts from a tape-recorded inteview I had
in Vilnius last June 18 with Mr. Josef Levinson, editor of the newspaper
"Yerushalyim d'Lita." The newspaper was begun in 1989 and published
monthly until spring of 1994, when financial difficulties forced its
closing. It resumed publication in April of this year, and is available
for subscription at $50 a year in either Yiddish or English (also
Lithuanian and Russian) from 4 Pylimo St. Vilnius, Lithuania. Fax:
(370-2) 227-915

AC: ikh volt gevolt hern vider vegn dem yidishn gemeynde do, un vos hot
pasirt beys di tzayt fun "perestroyke"...

JL: nu, der tuzamenbrokh fun der sovietisher sistem brakht zikh hot
ongehoybn in period fun "perestroyke'. far di period fun "perestroyke"
hot ongeyobn, di ale republikn zaynen geven direkt untertenik dem moskve.
un di andere republikn hot zikh ongehoybn a bavegung,  a natzionale
bavegung, a shtrebung tzu vern zelbshtendik. dos iz a zakh vos iz a
farshtendlekhe; yeder folk vil zayn a balabos far zikh. nu, dos iz azoy
tzu zogn, zeyer popular gezogt. ober der zin fun dem bashteyt in dem vos
ikh hob itzter ongerufn. nu, fun yener zayt dos iz geven nit aza poshete
zakh. m'hot nit gevolt oplozn fun dortn di leytzes, ober in letztn
sakhakl, nu s'iz geven nit, geven shvere momentn. di algemayne,
internationale lage, di shtitze fun a gantze ray meyrevdike melukhes vos
hobn unterhaltn di shtrebungen tzu zelbshtendikeyt, fun a natzionaler
zelbshtendikeyt. nu, in letztn sakhakl dos iz a sakh ken men redn vegn
dem ober oyf dem grunt zaynen gevorn un antshtanen di zelbshendike
melukhes, di baltishe un azoy vayter. un mitn onheyb funem nationaln
oyflebn, funem national oyflebungs protzes fun di litviner do, di
grintlekhe mase aynvoyner hot zikh ongehoybn oykh der nationaler
oyflebung fun di nationale minderheytn, tzvishn zey oykh di yidn...

AC: un vi hot ir ongehoybn (di tzaytung)?

JL: di tzaytung bikhlal tzugegrindet in 89stn yor, glaykh ven s'hot zikh
ongehoybn oyflebn vayter der yidishe gezelshaftlekh, der yidisher
kultureler lebn. s'hot shoyn geshafn yidishe anshtaltn, yidishe
organizatzies. farshteyt zikh s'ken nit zayn keyn farglaykh mit dem vos
iz amol geven in vilne. fun vilne vu s'hobn gelebt a 70,000 yidn zaynen
geblibn itzter, ikh veys tzu yener tzayt, in 89stn yor geven mistame
7,000-8,000. ze ikh nor a klenere teyl zaynen geven hige yidn, ortike
yidn. di iberike zaynen ale geven gekumene fun rusland. farshteyt? dos iz
oykh an untersheyd. zey kenen nit -- nu, s'iz nit zeyer shuld -- ober
zaynen geven badingen az zey hobn nit gekent kenen keyn yidish, nit
gekent visn fun di yidishe geshikhte, vegn yidishe literatur, vegn
yidishe kultur, azoy vayter....

tzu yener tzayt ven s'hot zikh ongehoybn der vider oyflebung fun der
yidisher gezelshaftlekher, kultureler leben ... zaynen antshtanen
farshidene organizatzies yidisher. a yidisher melukhe muzey, organizirt a
yidishe nationale shul.... a yidishe kinder gortn ... yo, yo arbet altz,
funktzionirn. a kabinet fun yudaike bay der melukhisher bibliotek vu s'do
toyznter --  tzendliker toyznter mistame -- farshidine yidish bikher,
vos shteln for a gevaldikn interes. velkhe in di daytche tzaytn dos altz
tzuzamengeklibn un s'iz geklibn tzu farnikhtn. nor s'iz gefunen a nobeler
mentsh, a litviner, velkher hot geton altz nor dem vi di daytchn zaynen
avek un s'iz nor epes geblibn az in tzayt fun di sovietishe tzayt, makht
do men zol nit farnikhtn. vayl in di tzayt fun di sovietish makht hot men
oykh, hot men di ale zakhn di yidishe likvidirt.

nu, iz tzuglaykh mit di ale anshtaltn dan zaynen antshtanen farshidene
gezelshaftlikhe organizatzies, yidishe froyen organizaties, wizo
mistam... by undz do an opteylung fun wizo. s'iz do mekabi, s'iz do
betar.  farshidene organizatzies vos arbetn a sakh koliktivn fun gezang,
fun tantz. nu, a sakh,  a gantze ray. zey hobn a gantz interesante
program.

nu, iz tzu yener tzayt iz dos altz tzuzamengeleygt, iz geven eyner fun di
vikhtikste urzakhn vos mir hobn gehaltn, hobn a tzaytung. a tzaytung zol
reprezentirn di yidishe gezelshaft, s'zol oyszogn ire interesn, ire
shtrebungen. optzeykhenen, opshpiglen dem lebn dem yidishn in lite un
azoy vayter.

dos iz geven, kegn dem vos iz a mol geven, lomir zogn .... vos iz geven
fir, finf teglekhe tzaytungen. ovnt tzaytungen, tzvey yidishe. ot iz
geven "yidishe shtime", "folksblat", "moment", "dos vort", vayter ...

AC: in vilne oder in kovne?

JL: in kovne red ikh. s'iz geven "ovnt blat" s'iz geven "hayntike nayes".
dos iz nokhmitogdike tzytungen. in vilne iz oykh, nu ikh hob gelebt in
kovne, ken ikh aykh nit oysrekhenen di ale vilner tzaytungen velkhe azoy
geven, nor enlekhe lage iz geven oykh in vilne. vayl in vilne hobn gelebt
nokh merer yidn, tzvey mol merer vi in kovne, un do zaynen geven zayer
aza min broyzndiker, azoy tzu zogn, yidisher gezelshaftlekher, kultureler
lebn. do kumen dem ershtn mol in vilne, kumen in 40stn yor arayngefalt
azoy vi in an emesn, oysshlislekhn yidishn shtot. iberhoypt di tzentrale,
teglekhe gasn vos zaynen in gantzn balebt fun yidn. un oykh gehat dem
yidishn, azoy tzu zogn, oyserlekhn oyszen ir veyst dokh vi mizrakhdike,
fun a mizrakhdikn folk, mit aza tuml, mit aza geroysh, ot azoy, do iz
geven a yidishe shtot, a yidishe shtot.

nu, iz dos di tzaytungen geven aza min sort undzer reprezentatzie, ikh
vel zogn, aza min fon, azoy vi a fon far di yidish gezelshaft. lomir
zogn, oyf a shif, ven zi geyt, hengt di fon. ven di fon hengt, heyst es
di shif geyt, ale okey. ...

.iz dos di tzaytung eksistirt biz tzu a yor in april monat. april monat
iz pasirt nit keyn gute zakh arum tzu farshtanen dem az nit nor mitn
tzaytung iz tzugegrindet an aktzie-gezelshaft, a litvishe ... oyserlekh
hobn derbay revekh oyb me ken fardinen derbay, zi ken fardinen ot s'iz
dokh ongenumen di tzaytung aroyslozn un ... genumen ale hetsoes, mit di
hakhnoses oysrekhenen tzu derfun gevinen.... a gevise tzayt hot dos zey
ayngegebn, nokh dem zaynen di gesheftn avek erger un far a yorn
bankrotirt. ... nu, tzaytik hot men opgeshtelt di yidishe tzaytung.

nu, a gevise tzayt hot men gezukht, nu s'iz geven shverikeyt mit eyn vort
groyse, hot men gebrukht aroyslozn a yidishe tzytung oyf, nu nit keyn
tzaytung s'iz do, a tzaytung a rusishe "ekho litvi." a rusishe tzaytung.
nu azoy vi s'iz do a sakh yidn vos redn oyf rusish hot men oykh geredt
nit di tzaytung ...

[do er hot dertzeylt di shverikeytn vider tzu aroyslozn di tzaytung...]

JL: undzere finantziel meglekhkeytn zaynen zeyer bagrenitzte. Oyb mir
veln nit hobn keyn shtitze, der ershter oyb: oyb undzer leyener krayz vet
zikh nit fargresern, veln mir lang nit kenen haltn ... vayl finantziel
zaynen mir zeyer shvakh...

... by undz, lomir zogn, aza tzaytung zol farkoyfn tzu 50 sent -- dos iz
shoyn a sakh, vayl a tzaytung fun etlekhe un tzvantzik zaytlekh kost 80
sent, un do iz by undz fir zaytlekh, nu, az mir zoln a 50 sent makhn eyn
numer iz shoyn a sakh. ir farshteyt? unzer tirazh ken nit groyser nit
zayn. vifl tzaytungen kenen farshpreytn do tzvishn di yidn iz zeyer a
bagrenitzter. vayl di yidn zaynen do vintzik, un di hetzoes, aroyslozn a
tzaytung kenen opdekn nor beshas di tirazh iz a groyser. der iberike
zaynen mir ophengik fun hilf vos mir kenen krign fun der zayt, fun
sponsers' gehilf.... deriber zaynen mir in gantzn ophengik fun di leyener
vos mir kenen krign in oysland.

mir hobn avekgeshtelt, ikh veys nit vi dos iz bay aykh, 50 dolar a yor
far di tzaytung, dos iz mistame nit keyn kleyner prayz.... vi halt ir,
dos iz fil? far 12 numern a yor?

AC: dos iz nit bilig, ober ...

JL: nit zeyer tayer.

AC: nit zeyer tayer far etlekhe (mentshn). far etlekhe, azoy vi studentn,
iz es tayer ober ... oyb ir makht a tzaytung mit take a sakh interestantn
artiklen oyf yidish oder oyf english ...

JL: oyf english geyt oykh di tzaytung... nu, oyb ir vet undz dos helfn,
mitn tirazh. iz bay aykh, lomir zogn, in amerike, dos iz dakh nit keyn
groyse zakh, 500 leyener gefinen in aza amerike, zaynen mir olrayt.

AC: ikh vey nisht tzi ir kent genfinen 500 leyener. ikh veys nisht.

JL: ikh farshtey. ober ikh zog aykh vi, in vos bashteyt di problem. 500
leyener in amerike veln mir hobn, zaynen mir, geyt by undz altz normal.

AC: ikh meyn az zaynen do in amerike zaynen faran in amerike 500, 1,000
merer, zaynen faran in amerike a sakh kleyne yidishe leyenkrayzn, yidishe
klasn...

JL: yederer iz dos interesant. itzter geyt aroys a driter numer, nor der
driter numer vet zayn a gantz interesanter. vos vet zayn dem dritn numer:
vet zayn a... s'iz geven a konferentz vegn yidish. dos iz organizirt der
eyropeysher rat parlamentar asamble. itzt vet zayn a groyser artikl fun
professer katz, der englander, oyf a gantzn zayt vet zayn an artikl, de
gesikhte fun antviklung fun yidish. vayter, vet zayn a material vegn di
deportatzies vos zaynen geven in 41stn yor, far der milkhome. vayl di
sovietn hobn aroysgefirt fun danen in sibir; tzvishn zey, tzvishn di
aroysgefirte zaynen geven a sakh yidn. dos vert bashribn. vayter, vert
dortn bashribn farshidene bay undz iz geven a muzikalisher festival an
alveltlekher....dem andern mol vet zayn bay undz der nekster numer greyt
zikh shoyn, vet zayn a groyse zayt gevidmet yitzkhok leybush peretz,
s'iz gevorn 80-yor nokh toyt fun peretz.

AC: er is nisht geven keyn litvak.

JL: nit fun lite, ober s'iz a klasiker, a klasiker fun der yidisher
literatur. aza date vet zayn oyf a ganzte zayt zayn biografie. s'vet zayn
zayn bild. s'vet zayn zeyer a interesante, s'vet zayn a dertzeylung zeyer
interesant opgedrukt....itzter vos hot ir nor far a frages?

AC: ikh volt veln visn a bisl, vos meynt ir vegn der tzukunft fun der
gemeynde do. 'kh'hob gehert az a sakh mentshn geyen in yisroel...

JL: nu, dos is a frage velkhe ikh meyn keyner ken nit gebn keyn
eyn-tzaytikn entfer, dos heyst a kategorishn entfer, dos ken keyner nit
gebn. es geyt a protzes, a protzes mit gevise tendentzn. eyner fun di
tendentzn iz vos yidn tzu di farshidine umshtandn un tzvishn tzey
farshteyt zikh.

der veln eyn mol vern, azoy tzu zogn, a mentsh tzu glaykh mit alemen, avu
me zol kenen az men iz a yid, fort men in yisroel. ober s'iz do mentshn,
ir farshteyt, ershtn s'iz do mentshn nit bay alemen zaynen di umshtendn
azelkhe az zey kenen zikh nemen zetzn for, dos iz nit aza poshete zakh,
dos iz nit nemen un tzuforn fun vilne in kovne. darf men dokh zitzn un
trakhn vegn a tzukunft vi un vos nit ale filn in zikh genug festkeyt az
zey veln zikh kenen tzupasn tzu di naye batziungen. nu, es vendt zikh. me
darf, ershtns, darf men di shprakh bahershn. tzveytns, ken er krign
arbet. lomir zogn doktoyrim. a problem, dortn doktoryrim tzu forn gebn a
bayshpil. nit ale zaynen do bay undz doktoyrim, nor der bayshpil nit ale
spetzialitetn ken men dortn glaykh krign arbet. s'do mentshn in aza
elter, lomir zogn vi ikh, vi zogn men a boym darf men iberzetzn
yungerheyt dan ken er vaksn in a tzveytn ort. an altn boym iberzetzn iz
problematish. er ken nit alemol heybt on vakst er. iz deriber geyt
farshtey zikh s'vert klener di tzol. yidn, s'vert klener di tzol yidn
keseyder.

vi lang s'vet zayn idn, ikh nem zikh nit tzu zogn, ober dervayl zaynen do
yidn, dervayl zayn do yidn un mir haltn, nu, di greste teyl fun di vos
shteyen berosh, vos firn on mit der gemeynde haltn az unophengik fun dem,
tzu mir kenen eksistirn finf yor, oder tzu s'vet zayn finf yor a yidishe
gemeynde, tzu tzen yor, funftzen yor, nu, dos iz shver tzu zogn. ikh halt
az keyner ken nit prognizirn, khotsh di tendentz, vi ikh hob opgezogt iz
aza, s'vert altz vintziker un vintziker. un der iker fort men avek in
yisroel. nu, andere forn avek in amerike. in daytshland fort men oykh.
ober umophengik fun dem, ir farshteyt mir unophengik ...

tzu der yidisher gemeynde vet eksistirn 15 yor, tzu zi vet eksistirn 10
yor, tzu zi vet eksistirn 5 yor, nu s'iz altz azelkhe zakhn velkhe ikh
meyn az keyner ken nit prognizirn. nor mir darfn ton altz az di yidn
velkhe lebn do veln zikh kenen oyslebn in a yidishn lebn. a vifl dos iz
biklal meglekh, a vifl dos iz in undzere koykhes, dos iz zeyer aza
relativer bagritz zikh oyslebn in yidishn lebn. mir kenen hobn yedn tog
yidishe kontzertn. mir kenen hobn yedn tog a yidishn teater. mir kenen
hobn dortn yidishe lektzies. mir kenen hobn toyznter zakhn yidishe vos a
yid ken zikh oyslebn in zayn eygener shprakh. ober farshteyt zikh, bay
azelkhe badingungen ideale kenen mir zikh farshteln, az s'veln zayn nor
epes azoyns vos vet oyfhaltn zayn yidishkeyt, im helfn, azoy tzu zogn,
zayn identitet, zayn yidishn oyfhaltn, dos darfn mir zikh mien. a vifl
s'vet undz gelungen dos vayter shver tzu zogn, ober mir darfn fun undzer
zayt ton altz az di bisl yidn velkhe blaybn nokh do, zoln zikh nit
asimilirn, zoln farblaybn, zikh oyshaltn vi yidn. ikh halt az dos iz a
tzil velkhe iz vert me zol, ir farshteyt mir? dos iz a tzil vos iz vert
me zol far im laydn.

Andrew Cassel
Elkins Park, PA

______________________________________________________
End of Mendele Vol. 5.072

