
Mendele: Yiddish literature and language
______________________________________________________
Contents of Vol. 08.080
October 28, 1998

1) Emanuil Kazakevich (Shaya Mitelman)

1)----------------------------------------------------
Date: Tue, 29 Sep 1998 01:08:19 -0400 (EDT)
From: Serge Mitelman <simitelman@pol.net>
Subject: Emanuil Kazakevich

Nokh a yubilyar - Emanuil Kazakevich - volt yetst geven 85 yor alt.

Emmanuil Genrikhovich Kazakevich (1913, Kremenchug - 1962, Moskve)
iz
geboyrn gevorn in a literarisher mishpokhe. Zayn foter - Heynekh
Kazakevich
(1883, Yelevke, Chernigover gubernye - 1935, Birebidzhan) - iz geven a
publitsist, literarisher kritiker, redakter funem yidishn opteyl funem ROSTA
(Ruslendishe telegrafn-agentur) un fun a rey tsaytshriftn ("Komunistishe
fon", 1919; "Komunistishe veg", 1921; "Di royte velt", 1924; "Der shtern",
1925;  "Birobidzhaner shtern", 1932). Emanuil Kazakevich hot farendikt
Kharkover mashinboy-tekhnikum in 1930 un iz avekgeforn keyn
Birebidzhan, vu
geven a boyung-nachalnik, a yidisher kolvirt-forzitser, direktor fun a
yidishn yugnt-teater. Zayn poetishe debyut-zamlbikhl "Birebidzhanboy"
(1932)
iz oykh gevorn der ershter yidisher bukh, vos iz aroys in der yidisher
avtonomer gegnt.  Fun 1938 voynt er in Moskeve, vu zenen aroys a
zamlung
poemes "A groyse velt" (1939) un a roman in ferzn "Sholem un Khave"
(1941).
In 1941-45 iz er geven afn front, onheybndik vi an oysshpirer un zikh
fardinet biz der gehilf farn oysshpir-shef fun an armey. Kazakevich iz
shpeter iber af rusish, verndik eyner fun di beste un populerste rusishe
literatn in di nokhmilkhomedike yorn, laureat fun tsvey Stalin-premyes
(1948, 1950) far der greserer dertseylung (povest')  "Zvezda" (der
shtern,1947) un roman "Vesna na Odere" (vesne afn Oder, 1949), vos zey
hot
men gehaltn far di beste verk af der milkhome-teme.  Andere gresere
dertseylungen (povesti): "Dvoye v stepi" (tsvey menchn in step, 1948),
"Serdtse druga" ( harts fun a fraynt, 1953) un tsvey zamlungen
"Literaturnaya Moskva" (literarishe Moskeve, 1956), vos Kazakevich iz
geven
zeyer redaktor, hot men til-tel gemakht in di yorn fun "odlikhe". Er hot
oykhet bal-mekhaber geven dem roman "Dom na ploshchadi" (hoyz af a
plats,
1956), dertseylungen, povest' "Sinyaya tetrad'" (di blove heft, 1961), a
bukh fun rayze-notitsn "Vengerskiye vstrechi" (Ungarishe bagegenishn,
1955).
Zayne yidishe artiklen un kritishe arbetn zenen farefntlekht gevorn in
"Folksshtime" un "Yidishe shriftn" (Poyln). Fun groys interes zenen di
nokhn
toyt dershinene tog- un notits-bikhlekh, vi oykh zayn epistolyare yerushe
("Slushaya vremya" - herndik tsu der tsayt, 1990). Hagam iz er geven
aza-o
frukhperiker shrayber, er hot khuts dem bavizn a beryeshaft ibertsufirn af
yidish di lider fun A.S.Pushkin, M.Yu.Lermontov un V.V.Mayakovsky. 

Agev, anderer a bal-yoyve, Vladimir Mayakovsky (1893-1930), iz nisht
keyn
yidisher shrayber gufe. Un keyn yid beshum-oyfn nit. Saydn rekhenen, vos
er
iz geven a mitglid fun OZET (obshchestvo po zemleustroystvu yevreyskikh
trudyashchikhsya - gezelshaft af erd-aynordenung fun di yidishe
arbetndike)
un hot take epes vegn yidn geshribn (vi ashteyger di virshes "Yevrey" un
"Khristofor Kolomb"). Derfar "Podruga Poeta" - Der Dikhters lebns-khaverte
zayne - Lilya Brik (fun der heym Kagan, 1891-1978) - iz geven take yo a
yidishe, un dafke a literator aleyn, un oykh, tsum badoyern, an obyekt fun
der rishesdiker antisemitisher hetse nokh zayn zelbstmord. 

Fun ir zayt, iz zi geven a vayb fun Osip Brik (1888-1945) - a shrayber un
teoretiker fun formalizm (baglyaykh mit R.O.Yakobson, B.M.Eykhenbaum,
L.P.Yakubinsky, mit V.B.Shklovsky berosh), a firndiker
fardekonstruktivistisher metod fun literarisher kritik; vos zayn fotoportret
mit der hile funem zhurnal LEF in eyn oyg fun di kaylekhdike briln batsirt
haynt dem katalog un di afishe fun A.Rodchenkos verk inem muzey far
moderner
kunst (MOMA) in Nyu-York. Lilya Brik iz di shvester fun Elza Triole
(1896-1970), rusishe un frantsoyzishe shraybern, laureat fun der
Gonkur-premye (1945), a bateylikte in rezistants-bavegung, un oykh a froy
fun Lui Aragon (1897-1982), vos in zayn zayt iz er... Und damit Punktum.


       Di lid veygn sovetishn pasport 
       (Vladimir Mayakovsky, ibergezetst af yidish - Emanuil Kazakevich)

       Kh'volt velfish
                      dem byurokratizm
                                      fartilikt.
       Nito keyn reshpekt
                         far mandatn,
       Yedes papirl
                   on shum khilek
       Kh'volt shikn
                    tsum tatns
                              tatn.
       Nor ot dos...
       Di kupe
              un kayutes
                        lengoys
       A baamter
                a heflekher
                           shurevet,
       Di pasportn kukt men,
                            ikh oykh
                                    nem aroys
       Mayn bikhele
                   dos purpurove.
       Tsu eynike peser
                       shmeykhlt men mild,
       Af andere - m'kukt
                         vi af kvach.
       Mit opshay nemt men
                          a pas
                               mitn bild
       Funem eynglishn
                      altn leybach.
       Haltndik zikh
                    in eyn farneygn,
       Punkt vi teygelt
                       un mit khnifelekh geherike,
       Fresndik dem gutn "onkl"
                               mit di oygn,
       Nemt men
               di peser fun Amerike.
       In Poylishn
                  kukt men mit modne havayes,
       Vi a tsig in afishe.
                           Im leyenen
                                     mit flays
       politseyishe oygn
                        farshtarte:
       Funvanen
               un vos iz dos far a nays
       In der geografisher karte?
       Un nit oysgekerevet
                          dem grobn kop
       Un afile
               on gefil
                       on yedn
       Nemt men
               ba dener
                       di pasportn op,
       un ba ale andere
                       shvedn.

       Un plutsem
                 hot dem her
                            vi a brand
                                      a tseflamter
       Tsekrimt dos moyl
                        in eyn vayle,
       Dos nemt in hant
                       der her baamter
       Mayn roythoytike pasportayle.
       Er nemt zi,
                  vi me nemt
                            a bombe,
                                    a flam,
       A shtekhler,
                   an ongesharft meser,
       Er nemt
              vi a shlang
                         a farfulte mit sam,
       A shlang
               fun tsvantsik meter.
       S'tut a vunk
                   filbadaytndik
                                dem tregers blik,
       Di pek iz er greyt
                         aykh umzist fartrogn.
       Tsetrogn
               der zhandarm
                           tut a kuk afn shpik
       Der shpik - afn zhandarm
                               tut a kuk tsetrogn.
       Mit vos far a tayneg
                           zey voltn mikh a klamer ton,
       Zey voltn mikh
                     gekreytsikt un tsepasevet
       Derfar,
              vayl ikh halt in hant
                                   dem bahamertn,
       Dem baserptn
                   sovetishn pasport.
       Kh'volt velfish
                      dem byurokratizm
                                      fartilikt.
       Nito keyn reshpekt
                         far mandatn,
       Yedes papirl
                   on shum khilek
       Kh'volt shikn
                    tsum tatns tatn.

       Nor ot dos...
                    vi an oytser
                                fun zeltnstn min
       Tsit fun keshene aroys
                             mayn hant.
       Leyent
             un zayt mir mekane -
                                  ikh bin
       A birger fun ratnfarband.

       1929

[Russian text and English translation of the poem can be found in Shtetl's
library http://sunsite.unc.edu/yiddish/library/misc/kazakevich.html]

Fusnotes: Kremenchug (Kremienczuk) - uyezdne shtot in Poltaver
gubernye. 
Vladimir Vladimirovich Mayakovsky - poet, aktyor fun shtumen kino, eyner
fun
di grinder fun futurizm. Roman Osipovich Yakobson (1896-1982), Boris
Mikhaylovich Eykhenbaum (1886-1959), Viktor Borisovich Shklovsky
(1893-1984), Osip Maksimovich Brik - shprakhlers un literatur-forsher. 
Aleksandr Mikhaylovich Rodchenko (1891-1956) - kinstler-avangardist un
fotozhurnalist, gruntleyger fun konstruktivizm. Aleksandr Sergeyevich
Pushkin (1799-1937), Mikhail Yur'yevich Lermontov (1814-1841), Lui
Aragon -
poetn.  LEF - levyj front iskusstv (linker front fun kunstn). 

Shaya Mitelman.
______________________________________________________
End of Mendele Vol. 08.080

Address for the postings to Mendele: mendele@lists.yale.edu
Address for the list commands: listproc@lists.yale.edu

Mendele on the Web:

http://mendele.commons.yale.edu
http://sunsite.unc.edu/yiddish/mendele.html



