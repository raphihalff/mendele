
Mendele: Yiddish literature and language
______________________________________________________
Contents of Vol. 3.167
December 15, 1993

1) Vegn daytshmerizmen (Reyzl Kalifowicz-Waletzky)

1)----------------------------------------------------
Date: Tue Dec 14 15:59:02 1993
From: Roslyn Kalifowicz-Waletzky <0005943838@mcimail.com>
Subject: Re: Tsu Khaimen vegn daytshmerizmen

Now for the specific points that Khaim makes.

Az men shraybt do af yidish, fil ikh az ikh darf zikh bamiyen mit
transliteratsye un entfern af yidish.

>Ober a daytshmerizm tsu a daytshmerizm iz nisht glaykh.

        Ir un Berl Hoberman farmishn abisl daytshish-componentishe
verter (fun MHG) mit daytshmerizmen (modernem daytsh).  Ershtns, iz
"frage" zeyer an alt Yiddish vort un tsveytns zenen do di vayterdike
untersheydn tsvishn "frage", "shayle" un "kashe".   A "shayle" iz a
frage vos men fregt a rov vegn halokhishe oder religeze inyonim un
ritualn.  A "kashe" iz a frage vegn filosofishe oder abstrakte
inyonim, vi lemoshl a nit-kinderishe retenish.  A "frage" iz dos
algemeyne vort far di reshte minim frages vos vern nit gedekt fun di
verter "shayle" un "kashe".

        "Lezn", "onkl", un "tante" hobn ale dem zelbn drayikl in
Waynraykhs verterbukh vos meynt "nit derlozlekh in der
klal-shprakh", ober far dray farshidene sibes.

        "Lezn" hot a drayikl vayl es iz daythmerish un shtelt a
sakone tsu dem altn yidishn vort "leynen".

        Vi vayt ikh vays, iz afile az dos vort "onkl" treft zikh oyf
daytsh, iz es gevorn farshpreyt af yidish iber der hashpoe fun
english un nisht azoy fun daytsh.  Amerike iz geven ful mit raykhe
shtitsndike feters vos hobn dermeglekht kumen un oyskumen in onkl
Sam's amerike.  Der amerikanizm hot a drayikl vayl es hot gehat a
shtarkn koyakh aroystsushtoysn dem altn yidishn vort "feter". Der
Columbia shprakh-atlas volt undz gedarft kenen zogn vi farshpreyt
"onkl" iz oyser english-rednike lender.

        "Tante", iz a frantsoyzish vort vos iz arayn in rusish un
dernokh in yiddish un shtelt a sakone tsu dem altn yidishn vort
"mume", ober in gevise krayzn hot "tante" bakumen a spetsyele
gezelshaftlikhe konotatsye legabe dos vort "mume".  "Tante", dos
naye "moderne" vort, hot a konotatsye fun yugnt, groys-shtetldikayt,
un sufistikirung.  "Mume" iz genutst far alte, altmodishe un
traditsionele vayber.  Ikh gedenk ven ikh hob zikh ersht oysgelernt
az dos emese, alte yidishe vort iz "mume" un hob ongerufn mayn
demolt 45 yerike tante Libe "mume", is mayn tante Libe gevorn zeyer
baleydikt.  "Ikh bin nisht keyn mume.  Ikh bin tsu yung to zayn a
mume," hot zi mir gezogt mit groys kaas.  Blumke Kirschenblatt
dertseylt vegn dem zelbn terminologishn hevdl in ir mishpokhe.  Di
diferentsirung tsvishn "mume" un "tante" volt men gekent farglaykhn
mit der diferentsirung tsvishn "leynen" un "lezn".  In beyde faln iz
di diferentsirung a sotsyo-lingvistishe, ober ikh perzenlikh bin
greyter ontsunemen "mume" vi a sinonim fun "tante" vi ikh bin greyt
ontsunemen "lezn" vi a sinonim fun "leynen".  Punkt farvos ken ikh
nisht ingantsn oysdrukn oyf der minut.  Ikh ken aykh zogn az "tante"
hot zikh zeyer ayngevortslt in yidish un men gefint di zelbe tsugob
verter vi "mume", lemoshl, "tanteshi", "tante-lebn" ober ikh bin in
der minut nisht 100% zikher oyb es gefint zikh a "tantenyu". Ober
mistame iz "tantenyu" oykh do.  Dertsu trogt "Mume" nit dos
historishe pekl vos "leynen"-- a pekl vos men vil azoy shtark
bashitsn.  Mistame hot der frierdiker dor gemeynt az "tante" iz
shener vi "mume", ober nisht bay mir.  Vi Blumke, hob ikh oykh gehat
alte "mumes" un yunge "tantes" in mayn mishpokhe.  Ikh hob keyn shum
ideye nit farvos ir meynt az "tante" iz dialektish.

>"Tante" iz ober epes andersh. Avade iz "mume" an elter vort, un
>efsher derfar iz es shener oykh. Un in a sakh dialektn iz dos vort
>"tante" nokh alts fremd un daytshmerish. In andere dialektn, ober,
>iz dos shoyn gevorn dos tog-teglekhe vort, un "mume" nitst men zeyer
>zeltn. Iz dos bay mir mer dialektish vi daytshmerish.

        Far mir perzenlikh iz "akhrayesdik" azoy gut vi
"FARantvortlikh" efsher vayl dos iz eyne fun di zeltene
daytshmerizmen vos iz arayngefaln in mayn oremer mishpokhe.
"Akhrayesdik" (nit "akhrayes") gedenk ikh nisht hern oyf mayn
yidisher gas, ober ikh lern beyde verter, un zog as "akhraysdik iz
mer rekomondirt.  "Lemoshl" iz punkt azoy gut vi "tsum bayshpil"
ober azoy vi ikh darf oysveyln eyn vort tsu lernen, veyl ikh oys
"lemoshl".   Waynraykh hot a shvarts pintl, nit keyn drayikl bay
"farantvortlikh" un "bayshpil/tsum bayshpil" vos meynt az s'iz do a
sofik oyb zey zenen derlozlikh in der klal-shprakh.  Es zet mir oys
az zey zaynen gants farshpreyt.  Ikh lern alemol "leynen" ober
studentn fregn mikh kimat alemol vegn "lezn".  Demolt zog ikh zey az
s'iz beser tsu nutsn "leynen" vi "lezn".  Eltere mentshn in mayne
klasn vos nutsn shoyn "lezn", korigir ikh nisht.  Di onheyber
rekomendir ikh "leynen", ober ikh zog zey az zey veln oft hern oykh
"lezn".

>Ikh meyn az me darf kenen zogn "Dos vort iz bay mir beser fun
>yenem", un nisht dafke ale mol "Dos vort tor men nisht nitsn."
>Afile far di vos zenen maskem az "aynladn", "tsum bayshpil" un
>"lezn" zenen nisht azoyne sheyne verter vi "farbetn", "lemoshl" un
>"leyenen", blaybt eyn zakh klor: az me vil gut kenen yidish, MUZ men
>kenen di verter.  Ale fun zey. Vayl me hert zey, afile az me nitst
>zey nisht. Un dos iz a teyl funem ashires fun der shprakh.

        Vi ir zet oybn, bin ikh maskem mit aykh az men darf ale
verter kenen, ober men darf oykh farshteyn az estetic hot emes
gornit tsu ton mit farvos daytshmerizmen vern oysgelozt fun yidishe
lingvistn.  Me lost zey oys vayl daytshmeristn hobn bekivendik
geshtelt a shvartsn shotn oyf yidishe verter az zey zenen nisht azoy
sheyn vi di daytshishe.  Dortn ligt der hunt bagrobn.

Reyzl Kalifowicz-Waletzky

______________________________________________________
End of Mendele Vol. 3.167

Mendele has 2 rules:

	1. Provide a Subject: line.
	2. Sign your article.

Send submissions/responses to:

        mendele@yalevm.ycc.yale.edu

Other business:

        nmiller@starbase.trincoll.edu

Anonymous ftp archives available on:

        ftp.mendele.trincoll.edu
        in the directory pub/mendele/files




